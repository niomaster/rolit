Dag lezer! Sinds de versie die we tijdens college hebben gemaakt zijn de volgende dingen toegevoegd en veranderd:

* het server-side commando "online name isOnline". Als de applicatie geen chat ondersteund kunnen berichten met
  isOnline=true worden genegeerd en bij isOnline=false moet als diegene een spel heeft dat spel uit de lijst
  worden gehaald. Als chat wel wordt ondersteund kun je leuke dingen doen als laten zien wie er online zijn.

* De parameter version van de handshake is hernoemd naar supports, om beter aan te geven wat er wordt bedoeld.

* De handshake heeft nu een extra parameter version. **In de standaardversie kan deze parameter worden genegeerd
  en kan hij de waarde "Standaard" hebben als je hem moet sturen.** Als je wilt kun je hem een andere waarde geven,
  zodat jouw server en client extra pakketten kunnen versturen tussen elkaar. Het formaat hiervoor is:
  UniekeNaamVanGroepje_InternVersienummer.

* De line endings zijn nu \r\n, omdat veel lijn-gebaseerde protocollen dit ook gebruiken, waaronder telnet en het http.

* Om authenticatie toe te voegen hebben we de afspraak gemaakt dat alle clientnamen die beginnen met "player_" zich
  moeten authenticeren. De server stuurt een extra argument bij hello als de clientnaam daarmee begint, namelijk een
  nonce. Deze moet bestaan uit leesbare karakters en mag geen spaties bevatten, bij voorkeur alleen de karakters van
  Base64. De client stuurt vervolgens het nieuwe commando "auth" met als argument de Base64-representatie van de bytes
  van de gesignde versie van de nonce, zoals gespecificeerd in de handleiding van week 8. Als de authenticatie klopt
  volgens de server stuurt deze het nieuwe commando "authOk" en gaat het protocol verder zoals eerst. Als de
  authenticatie niet klopt stuurt de server de foutcode ERROR_INVALID_LOGIN (voormalig ERROR_INVALID_NAME) en sluit
  zoals normaal de verbinding. De server stuurt ook deze foutcode als de client een ander pakket dan auth stuurt direct
  na een hello met een clientName die begint met player_.

* Argumenten en commando's worden gesplitst door exact één spatie, dat was in de implementatie van CommonProtocol niet
  zo.

Suggesties zijn welkom en kunnen worden geplaatst als issue in de github repository:
https://github.com/niomaster/rolit/issues/new, of natuurlijk als pull request.

Happy coding!
